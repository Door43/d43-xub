====== 9. ಮೋಸೇ‌ಯ್ಯಾನ್ ತನ್ ‌ಪ್ಹಯ್ಣಿಕ್ಕಾ ನಾರಾಯ್ನ್ ಯಾರ್‌ಪ್ಹ‌ದ್ಹ ======


{{https://api.unfoldingword.org/obs/jpg/1/en/360px/obs-en-09-01.jpg}}


ಯೋಸೇ‌ಪ್ಹನ್ ಪಿನ ತಂಗ್ಹರ್ಣ್ಹಂತಿ ‌ಸೆದೋಸ್ಹಙನೆರಿ, ಅತ್ರ್ಹ್ ಮಕ್ಮಕ್ಹಂತಿಯು ಪಲು ಎರ್ಜಾ ಕಣ್‌ಕ್ಹಲ್ ಅಲ್ತ್,ನೆ ಒಕ್‌ಲಿದೋಟ್ಹಗ್ ಈ ಯಾಕೋ‌ಬ್ಹನ್ ಮಙ್ಹಂಡಿಂದ ಉಂಟ್ಸ್ಹ್ ಪ‌ನೊಡ್ಡು ಯ್ಲೊಡ್ಹತ್ಹರ್ನ, 'ಇಸ್ರ್ಹಾಲ್' ಜಾ‌ತ್ಹ‌ಗ್ಹ ಅಂ‌ಬ್ಹ‌ಗ್ಹ.




{{https://api.unfoldingword.org/obs/jpg/1/en/360px/obs-en-09-02.jpg}}


ಅದಂಗೆ ಪಲು ಎರ್ಜಾ ಕಾಳ್‌ಜ್ಹಙ, ಇಸ್ರ್ಹಾಲ್ ಜಾತೋ‌ಡ್ಹ‌ಗ್ಹ ದಪ್ಹು ಜಾತೋ‌ಡ್ಹಗಾಸೋ. ಅನ್ ಆ ಎಗಿಪ್ತ್ ನಾಡೋ‌ಡ್ಹ ಜನ್ಹಗರ್ನ್ಹಂತಿ ಯೋಸೇ‌ಪ್ಹನು, ಅ‌ದ್ಹ ತನ್ ನಾಡ್ಹಕ್ಕ ಕಿ‌ಜ್ಹ ನಲ್ಕಾಯ್ರಿಗರ್ನ್ಹಂತಿ ಮರ್ದೋಸ್ಹ. ಅದಲ್ದೆ, ಇಸ್ರ್ಹಾಲ್ ಜಾತೋ‌ಡ್ಹ‌ಗ್ಹ ತಂನಾಟ್ಲ್ ದಪ್ಹುಜಾತೋ‌ಡ್ಹಗಾ‌ಸ್ಹಙ, ಎಗಿಪ್‌ತ್ಹ ನಾಡೋ‌ಡ್ಹತರ್ಕಾ ಅತ್‌ರ್ನ ಕಣ್ಣು ಪೊಯ್ರಾ‌ಸ್ಹ‌ದ್ಹ. ಆಙಬೆರಿ, ಆ ಕಾಲ್‌ತ್ಹಲ್ ಆ ನಾ‌ಡ್ಹಮಾ ನಡ್ಪಿಸೊ‌ಟ್ಹ ಪರವೋನಂ‌ಬ್ಹ ರಾ‌ಜ್ಹನ್, ಇಸ್ರ್ಹಾಲ್ ಜಾತೋಡ್‌ತ್ಹರ್ನ್ಹಂತಿ ತಂ‌ಗ್ಹರ್ಕಾ ಜೀತ್‌ಪ್ಹಯ್ಣಿ ಕೀ‌ವ್ಹಕ್ಕಾ ಮಾಡ್‌ಸ್ಹ‌ದ್ಹ.




{{https://api.unfoldingword.org/obs/jpg/1/en/360px/obs-en-09-03.jpg}}


ಎಗಿಪ್‌ತ್ಹ ನಾಡೋ‌ಡ್ಹ‌ಗ್ಹ ಇಸ್ರ್ಹಾಲ್ ಜಾತೋಡ್‌ತ್ಹರ್ನ ಕಟ್ಟಪ್ಹಯ್ಣಿ ಕ್ಯಿಯುಸುನು, ದಪ್ಹ್ದುಪ್ಹುಕ್‍ರಿಗ್ಹ ದಪ್ಹ್ದುಪ್ಹು ‌ಮೆತ್ಹಗರ್ನ್ಹಂತಿ ಕಟ್ಟಿಸ್‍ಗ್ಹ. ಆಙಬೆರಿ, ಅ‌ಗ್ಹ ಪಾ‌ಡ್ಹಪಟ್ಟಿ‌ದ್ಹ‌ಗ್ಹ. ಐಗ್ಯಿಯ್ತುನೆ ನಾರಾಯ್ನ್ ಕುಲ್ಮೆ ‌ಕ್ಹಡ್‌ಸ್ಹಙ, ಅತ್ರ್ಹ್ ಮಕ್ಹ್ ಇನ್ನು ಜ್ಯೆಯ್ತಾನೋ.




{{https://api.unfoldingword.org/obs/jpg/1/en/360px/obs-en-09-04.jpg}}


ಆಙಬೆರಿ, ಪರವೋನ್ ರಾ‌ಜ್ಹನ್ ಅತ್ರ್ಹ್,ಕ್ಕಾ ಉಂಟ್ಟಾ‌ಪ್ಹ ಗ್‍ಣ್ಹಮರ್ಕ್‍ನ್ಹಂತಿ ನೈಲ್ ತೊರ್ಲ್ ಎರ್ಜೂಟ್ನು ‌ಕೆನಾಯಾವ್ಹಕ್ಕಾ ಬಾಜೆ ಕೊ‌ಟ್ಹ‌ದ್ಹ.




{{https://api.unfoldingword.org/obs/jpg/1/en/360px/obs-en-09-05.jpg}}


.ಅ ಸಮಿತ್ಹಲ್ತನೆ ವಂಡ್ಹಕ್ಕ್ಹುಙ್ಗ ಕ್ಹಡ್ಸ್ಹ್ ಗ್‍ಣ್ಹಮಗ್ಗಿಮಾ ಕೆನಾಯಾವ್ಹಕ್ಹ ಮನ್ಸ್ ಬಾರ್ಲಿಲ್ದೆ ತಂಗರ್ಕಾ ಅಪ್ಹ ನಾಳ್ಗುಟ್ನು ಮರ್ಕಿಸ್ನು ತಾಟ್ಟಿಸ್ಹಗ್ಹ.




{{https://api.unfoldingword.org/obs/jpg/1/en/360px/obs-en-09-06.jpg}}


ಇನಕಟ್ನೆ, ಈ ಮಗ್ಗಿಮಾ ಮರ್ಕಿ‌ಸ್ಹನ್ ತಾಟ್ಲಾ‌ಯಾಪ್ಹಲಾ ಅಂ‌ಬ್ಹ ಗ್ಯಾನಾ‌ಪ್ಹನ್, ತದ್ಹಬ್ಬೆ ಆ ಮಗ್ಗಿಮಾ ಒನ್ ಕಿಕ್‌ಲ್ಹ ಹ್‍ಚುನು ತೊರ್ಲ್ ಬುಟ್ದ್ಹ್. ಆ ಮಗೇ ತಂದಾಕ್ಕ್ಹ್,ನ್, ತಂದ್ಹಬ್ಬೆ ಕೀ‌ವ್ಹನ್ಹಂತಿ ‌ನೋಯ್ರ್ನಿದ್ಹ್.




{{https://api.unfoldingword.org/obs/jpg/1/en/360px/obs-en-09-07.jpg}}


ಆ ತೊರ್ಕಾ ಬಂ‌ದ್ಹ ಪರವೋನ್ ರಾ‌ಜ್ಹನ್ ಮ‌ಗ್ಹ‌ಳ್ಹ ಕೀಕಿಲಿದ್ಹ್ ಮಗ್ಗಿಮಾ ಕಣ್ಣು,ಹ್‍ಡ್ನು  ಪೋಯ್ಟು ತನ್ ಮಗೇಯಾಂಗೆ ತಾಟ್ಲಾಯ ಆಜುಟ್ಹದ್ಹ. ತನ್ಕಾ ಗೋತಿಲ್ದೆ, ಆ ಮಗೇ ತಂದ್ಹಬ್ಬಿಮತಾನು, ಆ ಮಗ್ಗಿಕ್ಕಾ ಕಿಲಿಕ್ಕಾ ಪಾಲ್ಕೊ‌ಡ್ಹಕ್ಕಾ ಎರ್ಪಾಡ್ಹಮಡ್ಸದ್ಹ. ಮಗೇ ಪಾಲ್ ಕುಯ್‍ಪ್ಹನ ಮರ್ದ್ಹಾ‌ಸ್ಹಙನೆರಿ, ಪರವೋನ್ ರಾ‌ಜ್ಹನ್ ಮ‌ಗ್ಹ‌ಳ್ಹ ಆದ್ಹನ ತನ್ ಬೊಲಿಯ ಬುಟ್ನು, ಅ‌ದ್ಹಙ ಮೋಸೇ‌ಯ್ಯಾನ್ ಅನ್‌ಪ್ಹುನು ಪ್ಯಾ‌ರ್‍ಹ ಯಾರ್‌ತ್ಹನು  ತ್ಹಾ ತಾನು ತಾಟ್ಟಿ‌ಸ್ಹ‌ದ್ಹ..




{{https://api.unfoldingword.org/obs/jpg/1/en/360px/obs-en-09-08.jpg}}


ಪಿನ ಮೋಸೇ‌ಯ್ಯಾನ್ ದಪ್ಪಾ‌ಸ್ಹಙನೆರಿ, ವಂಣ್ಟ್ ವನ್ ಎಗಿಪ್‌ತ್ಹ ನಾಡೋ‌ಡ್ಹ ಮನ್, ತನ್ ಜಾ‌ತ್ಹ ಮನ್ನ ಎಟ್ಟಿದ್ಹನ ‌ನೋಯ್ರ್ನು, ತ್ಹಾ ಆದ್ಹನ ಕಾಪಾಡ್ಲಾಯ ಪೋ‌ಸ್ಹ‌ದ್ಹ.




{{https://api.unfoldingword.org/obs/jpg/1/en/360px/obs-en-09-09.jpg}}


ತ್ಹಾ  ಅದಂಗೆ ತನ್ ಜಾ‌ತ್ಹ ಮನ್ನ ಕಾಪಾಡ್ಲಾಯ್ ಪೋ‌ಪ್ಹನ್, ದಾರು ತನಾ ‌ನೊಯ್ರೋಡ್ಡ್ಹಗಿಲಲಾ ಅಂಡಾಟ್ಟು, ಆ ಎಗಿಪ್ತನ ಕೆನ್ನು ಮರೆಮಡ್ಸ್ಹ್,ದ್ಹ ಪಟ್ಟನೆ, ಮೋಸೇ‌ಯ್ಯಾನ್ ಕಿ‌ಜ್ಹನ ಪಲು ಜನ‌ಗ್ಹ ಗೊತ್ಮಾಡ್ಲಾಸೋ..




{{https://api.unfoldingword.org/obs/jpg/1/en/360px/obs-en-09-10.jpg}}


ಮೋಸೇ‌ಯ್ಯಾನ್ ಅ‌ದ್ಹಂಗೆ ಕಿ‌ಜ್ಹ ಕಾಯ್ರಿಮಾ ಪರವೋನ್ ರಾ‌ಜ್ಹನ್ ಗೊತ್ಮಾಡ್‌ಸ್ಹಙ, ಮೋಸೇ‌ಯ್ಯಾನ್ ‌ಕೆನಾಯಾ‌ವ್ಹಕ್ಕಾ ರಾ‌ಜ್ಹನ್ ತನ್ ಪಟ್ಟಾಳೋಡ್‌ತ್ಹರ್ಕಾ ಬಾಜೆ ಕೊ‌ಟ್ಹ‌ದ್ಹ. ಆಙಬೆರಿ, ಅತ್ರ್ಹ್,ಕ್ಕಾ ತಪ್ಪಿಸಾಳ್ಲಾಯ್ ಮೋಸೇ‌ಯ್ಯಾನ್ ಎಗಿಪ್ತ್ಹ್ ನಾ‌ಡ್ಹಮಾ ಬುಟ್ಟಾಟು, ಬರ್ಜಾ‌ಗ್ಹ್ ನಾ‌ಡ್ಹ ಬೀರ್ಕಾ ಒಯ್ರ್ನ್ ಪೋಯ್ಟು ಅಲ್ಲಿ ಒಕ್ಹ್,ಲ್ಲಿದೋಟ್‍ದ್ಹ.




{{https://api.unfoldingword.org/obs/jpg/1/en/360px/obs-en-09-11.jpg}}


ಅದಂಗೆ ಮೋಸೇಯ್ಯಾನ್ ಎಗಿಪ್ತ ನಾಟ್ಲೀಟು ಬಾಳ್‍ದಿರ ನಾಟ್ಕಾ ಪೋಯ್ಟು ಅಲ್ಲಿ ಆ‌ಡ್ಹ ಮೇಸೊ‌ಟ್ಹ‌ದ್ಹ. ಪಿನ, ಆ ನಾಟ್ಲಿ‌ದ್ಹ ವನ್ ‌ಪ್ಹಣಾ‌ಕ್ಹನ ತನ್ಕಾ ಕುನಾಟು, ಅ‌ದ್ಹಙ ಒಡ್ಡು ಮಙ್ಹಂ‌ಡ್ಹ ‌ಉಂಟ್ಟಾಸ್‍ದ್ಹ.




{{https://api.unfoldingword.org/obs/jpg/1/en/360px/obs-en-09-12.jpg}}


ತ್ಹಾ ಅದಂಗು ಒಂಣ್ಟ್ ಆ‌ಡ್ಹ ಮೇಸಿಯ್ಯೂನ್, ಒನ್ ಮುಳ್‌ಪ್ಹಯ್ರ್ಲ್ ತಿಸ್ಪುಡ್‌ಸ್ಹನು ‌ಕೆತ್ತಿದ್ಹದ್ ಪಟ್ಟನೆ, ಆ ಮುಳ್‌ಪ್ಹಯ್ರಿ ತಿಚ್‍ಲ್ಹ ಬೆಂದೋ‌ಗ್ಹಲ್ದಿದ್ಹಙ, ಮೋಸೇ‌ಯ್ಯಾನ್ ಆದ್ಹನ ನಲ್ದಾಯ ನೋ‌ಡುದು ಅನ್‍ಪ್ಹುನು ಬಿರ್‌ಕ್ಹಙ ಪೋ‌ಸ್ಹ‌ದ್ಹ. ಅನ್, “ಮೋಸೇಯ್ಯಾ, ನ್ಹೀಯ್ಹ್ ಉಡ್ನ್ ಡ್ ‌ಕ್ಯಾರ್‌ವ್ಹಮಾ ಪುಗ್ಹಳ್ಸುನು ಬೋ‌ರ್‍ಹಚ್ಚಿಎ ನೀ ಹ್‍ದ್ಹನಡ್ ಜಾ‌ಗ್ಹ ಬರ್ಕತ್ತೂ ಜಾ‌ಗ್ಹಮು”ಅಂ‌ಬ್ಹ ನಾರಾಯ್ನ್ ಹ್‍ಚ್ಮ್ ತನ್ಕಾ ಕ್ಹಾಟ್‌ದ್ಹ.”




{{https://api.unfoldingword.org/obs/jpg/1/en/360px/obs-en-09-13.jpg}}


ಪಿನು ನಾರಾಯ್ನ್ ಆದ್ಹನೋಡ್ಹ, “ಎಗಿಪ್ತ್ ನಾಟ್ಲ್ ಯನ್ ಜನ‌ಗ್ಹ ಜೀತ್ ‌ಪ್ಹಯ್ಣಿ ಕಿ‌ಜ್ಹನು ಪಾಡ್ಪಟ್ಟೋಡ್ನ ನವ್ವ್ಹ ಕಂಡೋಡ್ಹದಮು. ನಾ ನಿನ್ನ ಪರವೋನ್ ರಾ‌ಜ್ಹನ್ ಬಿರ್ಕಾ ಪೋದೂ‌ಡ್ಹಿಯ. ನೀಯ್ಹ್ ಅತ್ಹರ್ನ್ಹಂತಿ ಆದ್ಹನ್ ಕೀಲಾಟ್ಟು ಬುಡುಸುನು, ನಿಂಗಜ್ಜ್ಂಡ್ ಆಬ್ರಮ್ಹನ್, ಈಸಾ‌ಕ್ಹನ್, ಯಾಕೋ‌ಬ್ಹಂಡರ್ಕಾ ನಾ ಬಾಜೆ ಕೊ‌ಟ್ಹ ಕಾನಾನ್ ನಾ‌ಡ್ಹಮಾ ಅತ್ಹರ್ಕಾ ಕೊ‌ಡಿಯಾ” ಅಂನ್‌ದ್ಹ..”




{{https://api.unfoldingword.org/obs/jpg/1/en/360px/obs-en-09-14.jpg}}


ಅನ್ ಮೋಸೇ‌ಯ್ಯಾನ್ ನಾರಾಯ್ನೋಡಾ, ನಿನ್ನ ದಾ‌ರ್‍ಹ ಈ ‌ಪೊನಿಕ ಪೋ‌ದ್ಹಟ್‌ಗ್?' ಅನ್‌ಪ್ಹುನು ಜನ‌ಗ್ಹ ಯನೋಡಾ ಕ್ಹಾಟ್ಟಾನ್ಕಂ‌ಡ್ಹ ನಾ ಐನ ‌ಪೋವ್ಹ‌ಗ್ಹ, ನಾರಾಯ್ನೇ!?”ಅಂನ್ದ್ಹ. ಅ‌ನ್ಹಙ, ನಾರಾಯ್ನ್ ಆದನೋಡ್ಹ, “ನಿಂಗಜ್ಜ್ಂಡ್ ಆಬ್ರ‌ಮ್ಹನ್, ಈಸಾ‌ಕ್ಹನ್, ಯಾಕೋ‌ಬ್ಹನ್ ಕುಂಬುಟ್ಟೊ‌ಡ್ಹ ನಾರಾಯ್ನ್ ಮೇರೋ‌ಗ್ಹಲಿಲ್ದಿ, ಎಂಡೆಂಡುಯು  ಯನ್ ಪ್ಯಾ‌ರ್‍ಹ ಯಗೋವಾ‌ನ್ (ಎಂಡೆಂಡಿಪ್‌ ನಾರಾಯ್ನ್) ಅನ್‌ಪ್ಹುನ್ ‌ಪ್ಹೊದ್ಹಗೈ.” ಅಂನ್ದ್ಹ್.




{{https://api.unfoldingword.org/obs/jpg/1/en/360px/obs-en-09-15.jpg}}


ಅನ್ ಮೋಸೇ‌ಯ್ಯಾನ್ ನಾರಾಯ್ನೋಡಾ, ನಿನ್ನ ದಾ‌ರ್‍ಹ ಈ ‌ಪೊನಿಕ ಪೋ‌ದ್ಹಟ್‌ಗ್?' ಅನ್‌ಪ್ಹುನು ಜನ‌ಗ್ಹ ಯನೋಡಾ ಕ್ಹಾಟ್ಟಾನ್ಕಂ‌ಡ್ಹ ನಾ ಐನ ‌ಪೋವ್ಹ‌ಗ್ಹ, ನಾರಾಯ್ನೇ!?”ಅಂನ್ದ್ಹ. ಅ‌ನ್ಹಙ, ನಾರಾಯ್ನ್ ಆದನೋಡ್ಹ, “ನಿಂಗಜ್ಜ್ಂಡ್ ಆಬ್ರ‌ಮ್ಹನ್, ಈಸಾ‌ಕ್ಹನ್, ಯಾಕೋ‌ಬ್ಹನ್ ಕುಂಬುಟ್ಟೊ‌ಡ್ಹ ನಾರಾಯ್ನ್ ಮೇರೋ‌ಗ್ಹಲಿಲ್ದಿ, ಎಂಡೆಂಡುಯು  ಯನ್ ಪ್ಯಾ‌ರ್‍ಹ ಯಗೋವಾ‌ನ್ (ಎಂಡೆಂಡಿಪ್‌ ನಾರಾಯ್ನ್) ಅನ್‌ಪ್ಹುನ್ ‌ಪ್ಹೊದ್ಹಗೈ.” ಅಂನ್ದ್ಹ್.



//A Bible story from: Exodus 1-4//


