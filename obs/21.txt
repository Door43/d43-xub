====== 21. ನಾರಾಯ್ನ್ ಬಾಜ್ತೆಂದ್ ಮೇಸಿಯಾವ್ಹನ್ ======


{{https://api.unfoldingword.org/obs/jpg/1/en/360px/obs-en-21-01.jpg}}


ಈ ಲೋಗ್ಹಮಾ ಉಂಡ್ಮಾಡ್ಸ್ಹ್ ಕಾಲ್ಹ್ತಲೀಟು ತನ್ ಮೇಸಿಯಾವ್ಹನ್ ಪೊದೂಡ್ದಂನ್‍ಪ್ಹುನು ನಾರಾಯ್ನ್ ನೆನ್ತಿದಾ ಯಾಂಡ್ಹನಾನೆ ಅದಾಮ್ಹನ್ ಯ್ವೆಳ್‍ಕ್ಹನೋಡಾ ನಿನ್ ಮಕ್ಮಕ್ಕಡ್ಹಲ್ ಉಂಟ್ಟಾಪ್ ವನ್ ಮಂಙನ್ ಈ ಪಂಬ್ ಮಂಡಿಮಾ  ನಿರ್ಕಾವಾ ಅನ್‍ಪ್ಹುನು ನಾರಾಯ್ನ್ ಮಿಂದಾಯ ಬಾಜೆ ಕೊಟ್ನಿದಾ ಐಙನಾನೆ ಅದಂಗು ಪಾಬ್ ಬಟ್ಲ್ ಬ್ನಾಟ್ಟು ಯ್ವೆಳ್‍ಕ್ಹನ ಸಾದಿಸಿಸಾಳು ಸೈತಾನ್ ಅಙಬೆರಿ ಅ ಮೇಸಿಯಾವ್ಹನ್ ಬ್ನಾಟ್ಟು ಸೈತಾನ ಮುಳ್‍ಮನ್ನಾಯ ಬೆರ್ಕಾವಾ ಅಂಬ್ ಅರ್ತ್‍ಲ್ತಾನು ನಾರಾಯ್ನ್ ಅದಂಗೆ ಬಾಜೆ ತಂದ್ಹ್.




{{https://api.unfoldingword.org/obs/jpg/1/en/360px/obs-en-21-02.jpg}}


ಅಜ್ಜ್ಹ್,ನ್ಹ ಅಬ್ರಾಮ್ಹನೋಡಾ ನಾರಾಯ್ನ್ ನಿನಿಂದ ಈ ಲೋಗ್ಹಲಾವೋಡ್ ತಮ್ಮಾಯು ಜಾತ್ ಜನಗ್ಹರ್ಕಾ ಯನ್ ಕುಲ್ಮೆ ಕ್‍ಟ್ಹವೇ ಅನ್‍ಪ್ಹುನು ಬಾಜೆ ಕೊಟ್ಹದ್ ಅ ಕುಲ್ಮೆ ವಟ್ ಜತ್ಹಗ್ಹರ್ಕಾ ಯಾಂಡ್ ಕ್‍ಡ್ಹ್ಸದನಾನೆ ಅದ್ಹನ್ ಯ್ಲೋತ್ಹಲ್ ಉಂಟ್ಟಾಸ್  ಮೇಸಿಯಾವ್ಹನ್ ಈ ಲೋಕ್‍ಲ್ಹ ಉಂಟ್ಟಾಯ್ನು ಸೈತಾನಿಂದ ಬಂದ್ಹ ಸಾವ್ಹಲಾಟ್ಟು ಮನ್ಸ್ಹಡ್ಹರ್ನ ಕಾಪಾಡ್ಹದಿಂದತಾನು ಕ್‍ಡ್ಸ್ಹದ್ಹ.




{{https://api.unfoldingword.org/obs/jpg/1/en/360px/obs-en-21-03.jpg}}


ಅದಂತನೆ ಅಜ್ಜ್ಹ್,ನ್ಹ ಮೋಸೇಯ್ಯಾನೋಡಾ ನಾರಾಯ್ನ್ ನಿನಾಂಗೆ ವಂಡಾಳು ಈ ಲೋಗ್ಹಲ್ ಉಂಟ್ಟಾಯ್ನು ಯನ್ ಜನ್ಹಗರ್ನ ಬಟ್ನಡ್ಪಿಸುವೇ ಅನ್‍ಪ್ಹುನು ಮೇಸಿಯಾವ್ಹನ್ ಕಾಯ್ರಿಗರ್ನ ಬಾಜೆ ಕೊಟ್ಹದ್.




{{https://api.unfoldingword.org/obs/jpg/1/en/360px/obs-en-21-04.jpg}}


ಅದಂಗೆ ರಾಜ್ನ್ ದಾವೀದ್ಹನೋಡಾ ನಾರಾಯ್ನ್ ನಿನ್ ಯ್ಲೋತ್‍ಲ್ಹ ಉಂಟ್ಟಾಪ್ ವಂಡಾಳು ಯನ್ ಜನಗ್ಹರ್ಕಾ ಎಂಡೆಂಡು ರಾಜ್‍ನಿವೇ ಅಂನ್ದ್ಹ್ ಅದಂಗೆ ದಾವೀದ್ನ್ ಯ್ಲೋಲ್ಮಂಙನಾನು ಮೇಸಿಯಾವ್ಹನ್ ಈ ಲೋಗ್ಹಲ್ ಉಂಟ್ಟಾಸ್ಹದ್ .




{{https://api.unfoldingword.org/obs/jpg/1/en/360px/obs-en-21-05.jpg}}


ಅದಲ್ದೆ ತನ್ ಸಾತಾರ್ ಪೊದ್ ಅಜ್ಜ್ಹ್,ನ್ಹ ಎರೇಮಿಯಾವ್ಹನಿಂದ ನಾರಾಯ್ನ್ ಸೀನಾಯ್ ಬೋಟ್ಲ್ ನಿಂಗೋಡಾ ಮಾಡ್ಸ್ ಒಪ್ಹುಗಲ್ದೆ ಬೋರ್ಂಡ್ ಪೊಯಿಮ್ನ್ ಒಪ್ಹುಮಾ ನಾ ನಿಂಗೋಡಾ ಮಾಡಿಯ ಅ ಪೊಯಿಮ್ನ್ ಒಪ್ಹುಕ್ಕಾ ಊ ನಯ್ಯಾಗರ್ನ ನಾ ಜನಗ್ ಸಂಗ್ಹಲ್ ಬ್ಯಾರ್ದ್ಹನ್ ತನ್ನು ವಂನೋಡಾಂಮ್ಹಡೋಡಾ ಬೆಲ್ಕಿಜ್ನು ಅತ್ರ್ ಕರ್ಮ್‍ಗ್ಹರ್ಕಾ ಮಾಪ್‍ಕೊಟ್ನು ಪಿನ ಅದ್ಹನ ನೆನ್ತ್ ನೋಡ್ಲಿಲ್ದಿಯು ಅಗೋಟಯ ಯನ್ ಜನಗಾಪಿಯೋ ಅಂನ್ದ್ಹ್ ಅ ಪೊಯಿಮ್ನ್ ಒಪ್ಹು ಮೇಸಿಯಾವ್ಹನಿಂದತಾನ್ಮು ತಯ್ರ್ಂಗಿಸ್‍ದ್ಹ.




{{https://api.unfoldingword.org/obs/jpg/1/en/360px/obs-en-21-06.jpg}}


ಅದಂಗೆ ನಾರಾಯ್ನ್ ಸಾತಾರ್ ಪೊದ್ಹ್ ಪಲು ಅಜ್ಜ್ಹ್ಂಡ್ಹ ಅ ಮೇಸಿಯಾವ್ಹನ್ ನಾರಾಯ್ನ್ ಕಾಯ್ರಿಗರ್ಕಾ ಪೊನ್ಕೋಟ್ನು ನಾರಾಯ್ನ್ಕೂ ಜನಗರ್ಕು ಮದಿಲ್ಲಿದ್ನು ಪೂಜೆ ಪ್ಹಯ್ಣಿ ಕಿಜ್ನು ಅತ್ಹರ್ನ ನಡ್ಪಿಸ್ ರಾಜ್‍ನಿಯ್ಕು ಅನ್‍ಪ್ಹುನು ಸಾತಾರ್ ಪೊದ್ಹನಾಡಿಯೋ ಅದಂಗೆ ನಾರಾಯ್ನ್ಙ ಮನ್‍ಸ್ಹಡ್ಹರ್ಕೂ ಊ ಪ್ಹಯ್ಣಿಗರ್ನೋಟ್ಟಯ ತವ್ವ್ಹ ಮುಳ್‍ಮನಾಯಾ  ಕೀವೆ ಅನ್‍ಪ್ಹುನು ಪೊದ್ಹನಾಡಿಯೋ..




{{https://api.unfoldingword.org/obs/jpg/1/en/360px/obs-en-21-07.jpg}}


ಇಸ್ರಾಲ್ ಜಾತೋಡ್ಹಗ್ ಪೊಜ್ಹರ್ಗೋಟ್ಟಯ ಜನಗ್ ಕಿಜ್ ಕರ್ಮ್ಹಗರ್ಕಾ ಅತ್ಹರ್ಕಾ ದಂಡನೆ ಕ್‍ಟ್ಲದಿಪ್ಕಾ ತಕ್ಕ್,ನಿ ನಾರಾಯ್ನ್ಙಬಲಿಕೊಡಿಯೋ ಅದಾಟ್ಕಲ್ದೆ ನಾರಾಯ್ನ್ ಕುಲ್ಮೆಜನಗರ್ಕ ಕ್‍ಟ್ಕ್  ನಾರಾಯ್ನೋಡಾ ಮೋರ್ಬುವಿಯೋ ಅದಂಗು ಆಗ್ಹ ಕಿಜ್ ಪ್ಹಯ್ಣಿಗ್ಹರ್ನ್ಂತಿ ಮೇಸಿಯಾವ್ಹನ್ ತನತಾನ್ನು ಬಲಿಕೊಟ್ನು ಮುಳ್‍ಮನಾಯ ಕಿಜ್ನ್ ತಿತ್ತಾವೇ..




{{https://api.unfoldingword.org/obs/jpg/1/en/360px/obs-en-21-08.jpg}}


ವನ್ ರಾಜ್ನ್ ಕೀಳೂ ಪ್ಹಯ್ಣಿಯಂಬ್ಹದ್ ತನ್ ನಾಟ್ಲ್ ಜನಗರ್ಕಾ ನಯ್ಯಾ ಕ್‍ಟ್ಕ್ ಮಾಯ್ರ್ನು ಅತ್ಹರ್ನ ನಡ್ಪಿಸುವೇ ಅದಂಗೆ ದಾವೀದ್ನ್ ಯ್ಲೋತ್ಹಲ್ ಉಟ್ಟಾಯ್ನು ತನ್ ಜನಗರ್ನ ನಲ್ದಾಯ ಬಟೆನಡ್ಪಿಸುವ್ಹಳು ಈ ಮೇಸಿಯಾವ್ಹನ್ತದ್ಹಮ್ನ್ ಅದ್ಹ ಜನಗರ್ಕಾ ನೇರ್ನಾಯ್ಯಾಕ್‍ಟ್ಕ್ ಮಾಯ್ನು ತನ್ ಜನಗರ್ನ ಎಂಡೆಂಡು ನಡ್ಪಿಸುವೇ.




{{https://api.unfoldingword.org/obs/jpg/1/en/360px/obs-en-21-09.jpg}}


ಇದಂಗೆ ಈ ಲೋಗ್ಹಲ್ ಉಂಟ್ಟಾಪ್ ಮೇಸಿಯಾವ್ಹನ್ ಎಂಡೇಂಡಿಪ್ಪಾ ಅನ್‍ಪ್ಹುನು ಪಲು ರಾಜ್ಂಡ್ ನಾರಾಯ್ನ್ ಸಾತಾರ್ ಪೊದ್ಹನಾಡಿಯೋ ನಾರಾಯ್ನ್ ಸಾತಾರ್ ಪೊದ್ಹ್ ಅಜ್ಜ್ಹ್,ನ್ಹ ಮೇಲ್ಕಿಯಾವ್ಹನ್ ಮೇಸಿಯಾವ್ಹನ್ ಈ ಲೋಗ್ಹಲ್ ಉಂಟ್ಟಾಗಲ್ದೆ.




{{https://api.unfoldingword.org/obs/jpg/1/en/360px/obs-en-21-10.jpg}}


ಮಿಂದಯ ನಾರಾಯ್ನ್ ಸಾತಾರ್ ಪೊವ್ಹ್ ದಪ್ಹ್ಮುನ್ ಒಂಡಾಳು ಉಂಟ್ಟಾಪೆ ಅನ್‍ಪ್ಹುನು ಅಜ್ಜ್ಹ್,ನ್ಹ ಏಶಾಯ್ಯಾನ್ ಮೇಸಿಯವ್ನ್ಹ್ ವನ್ ಕ್‍ರ್‍ಪೊಣಾಕ್ನ್ಹ್ ಪೊಟ್ಲ್ ಉಟ್ಟಾಪೆ ಅನ್‍ಪ್ಹುನು ಅಜ್ಜ್ಹ್,ನ್ಹ ಮಿಗಾಯಾವ್ಹನ್ ಅದ್ಹ ಬೇತ್ಲಗೇಮ್ ಅಂಬ್ಹ ಮೇತ್ರ್ಹಲ್ ಉಂಟ್ಟಾಪೆ ಅನ್‍ಪ್ಹುನು ಸಾತಾರ್ ಪೊದ್ಹನಾಡಿಯೋ.




{{https://api.unfoldingword.org/obs/jpg/1/en/360px/obs-en-21-11.jpg}}


ಅದಾಟ್ಕಲ್ದೆ ಅಜ್ಜ್ಹ್,ನ್ಹ ಏಶಾಯ್ಯಾನ್ ಮೇಸಿಯಾವ್ಹನ್ ಗಲಿಲಾಯಾ ನಾಟ್ಲ್ ಒಕ್‍ಲಿಪ್ಪಾ ಸಂಗ್ ಒಡ್ದಾಯ್ನಾವೋಡ್ ಮಂಡ್ಹರ್ನ ನಮ್ಸುಡುವಾ ಕುಡ್‍ಕ್ಹಲ್ ಕುಯ್ರ್.ಗ್ಹನಾಡ್ ಮಂಡ್ಹರ್ನ ಬುಡ್ಸಾವೇ ಪಲು ನೂಬ್‍ಲೋಡ್ತರ್ನ ಸಿರ್ಮ್‍ಡ್ಹವೇ ಕಿಬಿಯ್ ಕ್‍ಳ್ಹಲ್ಪಡ್ ಮಂಡರ್ನ ಕಿಬಿಕ್‍ಪ್ಕಾ ಮಾಡ್ಹವಾ ಕಾಣ್‍ಲ್ಹಗ್ಹಲ್ಪಡ್ ಮಂಡ್ಹರ್ನ ಕಾಂಬ್ಕಾ ತಕ್‍ನೆ ಮಾಡ್ಹವೆ ಮೂಙ್ಹಂಡ್ಹರ್ನ ಬೋಲ್ಹಕ್ವಿಕ್ಕಾ  ಮಾಡುವೆ ಮೊಡ್ದಾಡ್ಹರ್ನ ನಡ್ಹಪ್ಕಾ ಮಡ್ಹವೆ ಅನ್‍ಪ್ಹುನು ಸಾತಾರ್ ಪೊದ್ಹನಾಡಿಯೋ.




{{https://api.unfoldingword.org/obs/jpg/1/en/360px/obs-en-21-12.jpg}}


ಅದಾಟ್ಕಲ್ದೆ ಅಜ್ಜ್ಹ್,ನ್ಹ ಏಶಾಯ್ಯಾನ್ ಮೇಸಿಯಾವ್ಹನ್ ಗಲಿಲಾಯಾ ನಾಟ್ಲ್ ಒಕ್‍ಲಿಪ್ಪಾ ಸಂಗ್ ಒಡ್ದಾಯ್ನಾವೋಡ್ ಮಂಡ್ಹರ್ನ ನಮ್ಸುಡುವಾ ಕುಡ್‍ಕ್ಹಲ್ ಕುಯ್ರ್.ಗ್ಹನಾಡ್ ಮಂಡ್ಹರ್ನ ಬುಡ್ಸಾವೇ ಪಲು ನೂಬ್‍ಲೋಡ್ತರ್ನ ಸಿರ್ಮ್‍ಡ್ಹವೇ ಕಿಬಿಯ್ ಕ್‍ಳ್ಹಲ್ಪಡ್ ಮಂಡರ್ನ ಕಿಬಿಕ್‍ಪ್ಕಾ ಮಾಡ್ಹವಾ ಕಾಣ್‍ಲ್ಹಗ್ಹಲ್ಪಡ್ ಮಂಡ್ಹರ್ನ ಕಾಂಬ್ಕಾ ತಕ್‍ನೆ ಮಾಡ್ಹವೆ ಮೂಙ್ಹಂಡ್ಹರ್ನ ಬೋಲ್ಹಕ್ವಿಕ್ಕಾ  ಮಾಡುವೆ ಮೊಡ್ದಾಡ್ಹರ್ನ ನಡ್ಹಪ್ಕಾ ಮಡ್ಹವೆ ಅನ್‍ಪ್ಹುನು ಸಾತಾರ್ ಪೊದ್ಹನಾಡಿಯೋ.




{{https://api.unfoldingword.org/obs/jpg/1/en/360px/obs-en-21-13.jpg}}


ಅಜ್ಜ್ಹ್,ನ್ಹ ಏಶಾಯ್ಯಾನ್ ಮೇಸಿಯಾವ್ಹನ್ ತ್‍ಟ್ಹ ಐನು ಕೀಳ್ಳಿಕ್ತ್,ನೆ ಅದ್ಹನ್ ಮೋರ್ಲ್ ಜನಗ್ ತುಪಿಯೋ ಮನ್‍ಗ್ಹಡ್ಸ್ಹನ್ ಬೊಲ್ಕಿವಿಯೋ ಯಟ್ಟಿಯೋ ಅದ್ಹನ್ ಬೆನ್ತಲ್ ಅಯ್ಣಿಯೋಡಾ ಅರ್‍ಹ್ ಯೋ ಇಟೋಡಾಕುತಿಯೋ ಅದ್ಹ್ ಪಾಡ್ಹಪಾಟ್ನು ಸೆದ್ನೋಪೆ ಅನ್‍ಪ್ಹುನು ಸಾತಾರ್  ಪೊದ್ಹನಾಡ್ ಅದಂಗೆ ಅದ್ ಯಾಂಡ್ ಸೆದ್ನೋಪ್ಪಾ ಅನ್‍ಪ್ಹುನು ಪಲು ಅಜ್ಜ್ಹ್ಂಡ್ಹ ಸಾತಾರ್ ಪೊದ್ಹನಾಡಿಯೋ. 




{{https://api.unfoldingword.org/obs/jpg/1/en/360px/obs-en-21-14.jpg}}


ಮೇಸಿಯಾವ್ಹನ್ ತ್‍ಟ್ಕೊರ್ವ್ ಐನುವಿಲ್ಪಡ್ ಮನ್‍ಸ್ಹನಿದ್ಹತನೆ ಮನ್‍ಸ್ಹಂಡ್ ಕಿಜ್‍ ಕರ್ಮ್ಕಾಬೆರಿ ತಾ ಅದಂಗೆ ದಂಡನಿಕ್ಕಾ ಕುಯ್ರ್.ಗ್ನು ಸೆದ್ನೋಪ್ಪೆ ಅದ್ಹನಿಂದ ನಾರಾಯ್ನ್ಕೂ ಮನ್‍ಸ್ಹಡ್ಹರ್ಕೂ ಸಮಾದಾನ ಅಪಾ ಅದ್ಹಙತಾನು ನಾರಾಯ್ನ್ ಅದ್ಹನ ಅದಂಗೆ ಪಾಡ್ಪಡ್ಕಾ ಬುಟ್ನು ಕೊಟ್ದ್ಹ್ಂನ್‍ಪ್ಹುನು ಅಜ್ಜ್ಹ್ಂಡ್ಹ ಸಾತಾರ್ ಪೊದ್ಹನಾಡಿಯೋ.




{{https://api.unfoldingword.org/obs/jpg/1/en/360px/obs-en-21-15.jpg}}


ಅದಂಗೆ ಮೇಸಿಯಾವ್ಹನ್ತನ್ ಪಲು ಕಾಯ್ರಿಗರ್ನ ತನ್ ಸಾತಾರ್ ಪೋವ್ಹ ಅಜ್ಜ್ಹ್ಂಡ್ಹ ಗೋತ್ಮಾಡ್ಹಕ್ಕಾ ತಕ್ಕ್,ನೆ ನಾರಾಯ್ನ್ ಅತ್ಹರ್ಕಾ ಬೋಳ್ಸ್ಹ್ ಮಾಯ್ರ್ನು ತಣ್‍ಡಾ ಪಟ್ಟಾನೆ ಅ ಅಜ್ಜ್ಹ್ಂಡ್ಹ ಬಾಳ್ದ್ಹ್ ಕಾಲ್ತ್ಹಲ್ ಮೇಸಿಯಾವ್ಹನ್ ಉಂಟ್ಟಾಸ್‍ಲಾ ಅಗೋಟ್ಟಯ ಸೆದ್ಹಯೋನು 400  ಎರ್ಜಾ ಕಾಳ್ಜ್ ಙನೆರಿತಾನು ನಾರಾಯ್ನ್ ತೀರ್ಮಾನ ಮಾಡ್ಸ್ಹ್ ಕಾಲ್ತ್ಹಲ್ ಮೇಸಿಯಾವ್ಹನ್ ಈ ಲೋಕ್ಹಲ್ ಉಂಟ್ಟಾಸ್ಹದ್.



//A Bible story from: Genesis 3:15; 12:1-3; Deuteronomy 18:15; 2 Samuel 7; Jeremiah 31; Isaiah 59:16; Daniel 7; Malachi 4:5; Isaiah 7:14; Micah 5:2; Isaiah 9:1-7; 35:3-5; 61; 53; Psalm 22:18; 35:19; 69:4; 41:9; Zechariah 11:12-13; Isaiah 50:6; Psalm 16:10-11//


