====== 12. ಏಗಿಪ್ತ್ ಲಿದ್ಹನು ಕಾನಾನ್ ನಾಟ್ಕಾ ಬಟ್‍ನಡ್‍ದ್ಹನ್ ಪೋಪ್‍ಗ್ಹ ======


{{https://api.unfoldingword.org/obs/jpg/1/en/360px/obs-en-12-01.jpg}}


ಅದಂಗೆ ಏಗಿಪ್ತ್ ನಾಡೋಡ್‍ತ್ಹರ್ಕಾ ಜೀತಾಯ್ನಿದ್ ಇಸ್ರಾಲ್ ಜನ್ಹಗ್ಹಂತಿ ಅಲಾಟ್ಟು ಸಂತೋಸ್‍ತ್ಹಲ್ ಪರ್ಪುಟ್‍ಗ್ಹ ತಂಗಜ್ಜ್ಂಡರ್ಕಾನಾರಾಯ್ನ್ ಬಾಜ್ತೆಂದ್ಹ ನಾಡ್ಹ್ಕ ಪೋಯೊಡ್ಹಗಂಬ್ಹ ಅಜೋಡಾ ಪರ್ಪುಟ್‍ಗ್ಹ ಅದಲ್ದೆ ತಂಗರ್ಕಾ ಬೋ಼ನ್ಹಡ್ಪ್ಂತಿ ಏಗಿಪ್ತ್ ನಾಡೋಡ್‍ಗೋಡಾ ತಂಗ್ಹ ಕ್‍ಟ್ಹನ್ಹಂತಿ ಪೊನ್ಹ್ ಬೊಳಿಯಾಸನೆ ಸ್ರಿ ಅದ್‍ನ್ಹಂತಿ ಕೋಟ್ನುನಿಂಗ್ಹ ಸುರ್ಕಯಾ ಯಂಗ್ಹ ನಾಡ್ಹೆಮಾ ಬುಟಾಟ್ಟುಪರಿಗ್ ಅಂದ್ಹಗ್ ಬೋರೆ ಜಾತೋಡ್‍ಗ್ಹ ಒಂಡುಡಾಳ್‍ಗ್ಹ ಅತ್ಹರ್ನಂಗೆ ನಾರಾಯ್ನ ನೆಂಬ್ನುಅತ್ಹರ್ಬೋಲಿಯಾ ಪರ್ಪುಟ್‍ಗ್ಹ.




{{https://api.unfoldingword.org/obs/jpg/1/en/360px/obs-en-12-02.jpg}}


ಪಗ್ಹಲ್‍ತ್ಹಲ್ ತಡ್ಹಂಬ್ ಕ್‍ಟ್ಹದಾಂಗೆ ಹ್‍ರ್‍ಲ್ಹಙ ನಲುವ್ಹ ಸೂಡ್ಹ ಕ್‍ಟ್ಹದಾಂಗೆ ತಂಗುದ್ಹ್ಕು ಬಾನ್ ಮೊಡ್ಹಮಾ ಪೊಳ್ಜದ್ಹನ್ ಪೋಪ್ಹಕ್ಕಾ ಮಾಯ್ರಾನು ನಾರಾಯ್ನ್ ಎಂಡು ಅತ್ರ್ ಬೊಲಿಯಾ ಇದ್ನುಅತ್ಹರ್ನ ಬಟ್ನಡ್ಪಿಸೊಟ್‍ದ್ಹ ಅ ಮೊಡ್ಹಮಾ ಹ್‍ಚ್ನು ಅಗ್ಹ ನಾರಾಯ್ನ್ ಪಿಂಬ್ಹ್ ಪೋಪ್ಹುದು.




{{https://api.unfoldingword.org/obs/jpg/1/en/360px/obs-en-12-03.jpg}}


ಅಗ್ಹ ಅದಂಗೆ ಪರ್ಪುಟ್ನ್ ಪೋಪ್ಹನ್ ಏಗಿಪ್ತ್ ನಾಡೋಡ್ ರಾಜ್‍ನ್ಕು ಅ ಜನ್‍ಗ್ಹರ್ಕು ಇತ್ಹರ್ನಪೊದ್‍ಟ್ಹದ್ ಸಿರ್ಲ್ಲಲ್ಲಾ ಇನ್ನೆ ದಾರ್ ನಂಗರ್ಕಾ ಪ್ಹಯ್ಣಿಕ್ಕೀವ್ಹಗ್‍ ಅಂಬ್ಹ ಗ್ಯಾನ್ಬಂದಾ ಯಾಂಡ್ಹನಾನೆ ಇಸ್ರಾಲ್ ಜಾತೋಡ್‍ಗ್ಹ ಕುಂಬುಟ್ಟೋಡ್ಹ ನಾರಾಯ್ನ್ ಎನತ್ಕಾ ಸೇತಿಯೋಡ್ದ್ಂಬ್ಹನ ಅಗ್ಹ ಗೋತ್ಮಾಡ್ಲಯ್ಹತಕ್‍ನೆ ನಾರಾಯ್ನ್ ಅತ್ರ್ಹ್ ಸಂಗಲ್ ಅದಂಗ್ಹೆ ಗ್ಯಾನ್ಬೊಕ್ಕಾ ಮಡ್ಸ್ಹ್,ದ್ಹ.




{{https://api.unfoldingword.org/obs/jpg/1/en/360px/obs-en-12-04.jpg}}


ಅಙಬೆರಿ ಪರವೋನ್ ರಾಜ್ಹನ್ ತನ್ ಪಟ್ಟಾಳ್ಗೋಡಾ ಸ್ಹಾರ್ಜ್‍ನು ತಂಗ್ ನಾಟ್ಲೀಟು ಪರ್ಪುಟ್ನುಪೋಸ್ ಇಸ್ರಾಲ್ ಜಾತೋಡ್ಹತ್ಹರ್ನ ಅಯ್ಟುನು ಪೋಸ್ದ್ಹ್ ತಿಚ್‍ಕ್ಹಡಂಗ್ಹೆ ಸಮುದ್ರಾ ಬಿರ್ಕಙ್ಹ ಇಸ್ರಾಲ್ ಜಾತೋಡ್ಹತರ್ನ ಜನಗ್ ಪೋಯಿಯುನ್ ತಂಗರ್ನ ಅಯ್ಟುನು ಬಂದ್ಹ ಪಟ್ಟಾಳೋಡ್‍ತರ್ನ ಕಣ್‍ಙ್ಹ ನಂಗ್ಹಂತಿ ಇನ್ನೆ ನಲ್ ಕುಡ್ಹಕ್‍ಲ್ ಕುಯ್ರ್,ಗ್ಹಸೋ ಇಡ್ಹ್ ಎಗಿಪ್ತಡ್ಹ ಕೀಯಿಂದಾ ನಂಗರ್ಕಾ ಸಾವ್ಹ ಇಲ್ಕ್ಹ್ ನ್ ಈ ಸಮುದ್ರಲ್ ನಂಗರ್ಕಾ ಸಾವ್ಹ ಅಂಬ್ ಪೊಯ್ರಿ ಪುಡ್ಸಾ.




{{https://api.unfoldingword.org/obs/jpg/1/en/360px/obs-en-12-05.jpg}}


ಅನ್ ಅಜ್ಜ್,ನ್ಹ ಮೋಶೆಯ್ಯಾನ್ ತಂಗ್ಹ ಜನಗೋಡಾ ನಿಂಗ್ ಪೋಡ್ಸಲ್ ಬೋಡಮಾ ನಾರಾಯ್ನ್ ನಿಗ್ಹರ್ನ ಅತ್ರ್ಹ್ ಕೀಲ್ ಕುಡುಗ್‍ಲ್ದಾಂಗೆ ಕಾಪಮಾ ಅಂನ್ದ್ಹ್ ಪಿನ ನಾರಾಯ್ನ್ ಅಜ್ಜ್,ನ್ಹ ಮೋಶೆಯ್ಯಾನೋಡಾ ಜನಗ್ಹರ್ನ ಸಮುದ್ರಾ ಬೀರ್ಕಾ ನಡೆದ್ಹನ್ ಪೋಪ್ಕಾ ಪೊದಾಗೆ ಅಂನ್ದ್ಹ್.




{{https://api.unfoldingword.org/obs/jpg/1/en/360px/obs-en-12-06.jpg}}


ಪಿನ ನಾರಾಯ್ನ್ ಅತ್ಹರ್ ಮಿದ್ಹಙ ಪೋಯಿದ್ಹ ಬಾನ್ ಮೊಡ್ಹಮ ಅತ್ರೋಕು ಎಗಿಪ್ತ್ ಜಾತ್ಹ ಪಟ್ಟಾಳೋಡ್ಹತ್ರೋಕು ಮಂದಿಲ್ ಬೋವ್ಹಕ್ಕ ಮಾಯ್ರ್ನು ಇತ್ಹರ್ನ್ಂತಿ ಅತ್ಹರ್ ಕಣ್ಕಾ ಮರ್ಕಿಸ್‍ಸ್ಹದ್.




{{https://api.unfoldingword.org/obs/jpg/1/en/360px/obs-en-12-07.jpg}}


ಪಿನ ನಾರಾಯ್ನ್ ಮೋಶೆಯ್ಹನೋಡಾ ಸಮುದ್ರಮಾ ನ್ಹಯ್ರ್ನು ನಿನ್ ಕೀಲ್ ಉದ್ಹ್ ಕೋಲ್ಮಾನೆತುಡೈ ಅನ್ಙ್ ಅದ್ಹ್ ನೆತುಟ್ಹಾ ಅನ್ ಕ್ಯಾಟ್‍ ಬಾನಟ್ಟು ಸಮುದ್ರಾ ನೀರ್‍ಹಮಾ ಒಂಡು ಬಾಗ್ಹ ಮಯ್ರ್ನು ಸಮುದ್ರ್ ಮಂದಿಲ್ ಪೋಪ್ಕಾಬಟ್ಮಾಸ್ಹದ್.




{{https://api.unfoldingword.org/obs/jpg/1/en/360px/obs-en-12-08.jpg}}


ಅದಂಗೆ ಸಮುದ್ರಾ ಮಂದಿಲ್ ತಂಗರ್ಕಾ ಬಟೆಕ್‍ಡ್ಸಾಙ ಇಸ್ರಾಲ್ ಜಾತೋಡ್‍ಗ್ಹಂತಿ ಅ ಬಟ್ಲ್ ನಡದ್ನ್ ಬಂದೋ ತಂಗ್ಹ ಬಂದ್ ಬಟ್ಲ್ ಬಲ್ಬೀರಿಯಾ ಒಡುಬಿರಿಯಾ ನೀರ್ ಕ್‍ಡ್‍ಗ್ಹಂಗೇ ಹ್‍ದ್ಹನಿದ್ಹ್ ..




{{https://api.unfoldingword.org/obs/jpg/1/en/360px/obs-en-12-09.jpg}}


ಅದಂಗೆ ಸಮುದ್ರಾ ಮಂದಿಲ್ ತಂಗರ್ಕಾ ಬಟೆಕ್‍ಡ್ಸಾಙ ಇಸ್ರಾಲ್ ಜಾತೋಡ್‍ಗ್ಹಂತಿ ಅ ಬಟ್ಲ್ ನಡದ್ನ್ ಬಂದೋ ತಂಗ್ಹ ಬಂದ್ ಬಟ್ಲ್ ಬಲ್ಬೀರಿಯಾ ಒಡುಬಿರಿಯಾ ನೀರ್ ಕ್‍ಡ್‍ಗ್ಹಂಗೇ ಹ್‍ದ್ಹನಿದ್ಹ್ ..




{{https://api.unfoldingword.org/obs/jpg/1/en/360px/obs-en-12-10.jpg}}


ಅದಂಗೆ ಅಗ್ಹ ಪೋಯೊಟು ಸಮುದ್ರಾ ಬಟ್ಲ್ ಅತ್ಹರ್ನ ಅಯ್ಟುನು  ಪೋಪನ್ ಏಗಿಪ್ತ ಪಟ್ಟಾಳೋಡತ್ಹರ್ಕಾ ಬಾಳ ಕಟ್ಟಪ್ಪಾಡ್ಹಸ್ಙ್ ಬೆರಿ ಅಗ್ಹ ತಂಗುಂಪ್ಹಲ್ ದೋಯ್ ಅಗ್ ಕುಂಬುಟ್ಟೋಡ್ ನಾರಾಯ್ನ್ ಅತ್ರ್ಹ್ ಬೋಲಿಯೂಙತಾನ್ಮು ನಂಗ್ಹರ್ಕಾ ಇದಂಗೆ ಕಟ್ಟಪ್ಪಾಡ್ ಅತ್ಹರ್ನ ಬುಟ್ಟಾಟು ಒಡ್ಸಾನೆತಾನ್ಮು ನಂಗ್ಹ ತಪ್ಪಿಸಾಳಾಸಾನೆ ಅನ್‍ಪ್ಹುನು ಬೊಲ್ಕಿಳಾಯ್ ತ್ಹಯ್ರ್ಂಗಿಸ್‍ಗ್ಹ.




{{https://api.unfoldingword.org/obs/jpg/1/en/360px/obs-en-12-11.jpg}}


ಆಗ್ಹ ಅದಂಗೆ ಬೊಲ್ಕಜುನು ಕಟ್ಟಪ್ಪಟ್ನು ಅತ್ಹರ್ನ ಅಯ್ಟು,ನು ಬಂದಿಪ್ಹನ್ ಇಸ್ರಾಲ್ ಜಾತೋಡ್‍ಗೋಟಯ ಈಕ್ಙ್,ರೆದ್‍ಟ್ಕಾ ನಲ್ದಾಯ ಬನಟ್ಟು ಸ್ಹಾರ್ಜೊ ಅನ್ ನಾರಾಯ್ನ್ ಅಜ್ಜ್,ನ್ಹ ಮೋಶೆಯ್ಯಾನೋಡಾ ನೀ ಸಮುದ್ರಮಾ ನ್ಹಯ್ರ್ನು ನಿನ್ ಕೀಯ್ಮಾ ನೆತುಡ್ಹೆ ಅನ್ಙ್  ಅದ್ಹ ಅನ್ತನೆ ನೆತುಟ್‍ ಬೆಸಿಲೇ ಒಂಡು ಬಾಗ್ಹಯ್ನು ಅನ್ಗುಟ್ನು ಕ್‍ಡ್‍ಗ್ಹಂಗೇ ಹ್‍ದ್ಹನಿದ್ಹ್ ನೀರ್ ವಡ್ದುನು ಬದ್‍ಙ ಅ ಬಟ್ಲ್ ಬಂದಿಂದ್ ಪಟ್ಟಳೋಡ್‍ಗೋಟ್ಟಯ ತಂಗ್ ಕುದ್ಹರೇ ಕುದ್ಹರೆಬ್ಹಾಡಿಹ್‍ಂತಿ ನೀರ್‍ಹಳೊಳ್ಗೆ ಮುಯ್ಳ್ಹ್,ಗೋಸ್‍ಗ್ಹ.




{{https://api.unfoldingword.org/obs/jpg/1/en/360px/obs-en-12-12.jpg}}


ಅಗ್ಹ ಅದಂಗೆ ನೀರ್ಲ್ ಮುಯ್ಳ್ ಗ್ಹನು ಸೆದೋಸ್‍ನ ಕಂಡ್ ಇಸ್ರಾಲ್ ಜನಗೋಟ್ಟಯ ನಾರಾಯ್ನ್ ಬೆನ್ತಲ್ ನಲ್ ನೆಂಬಿಕ್ಕಾಯ್ನು ಮೋಶೆಯ್ಯಾನೋಡಾ ನಾರಾಯ್ನ್ ಬೆಲ್ಕಿಜೊಡ್ನ ನಲ್ದಾಯ ನೆಂಬ್ಹಲ್ಲಾಯ್ ತ್ಹಯ್ರ್ಂಗಿಸ್‍ಗ್ಹ.




{{https://api.unfoldingword.org/obs/jpg/1/en/360px/obs-en-12-13.jpg}}


ಅದಾಟ್ಕಲ್ದೆ ಎಗಿಪ್ತೋಡ್ಹತ್ರ್ಹ್ ಕೀಯ್ಕಾ ತಂಗರ್ನ ಕಾತ್ ನಾರಾಯ್ನ್ ಬೆನ್ತಲ್ ನಲ್ ಸಂತೋಸಯ್ನು ಅಯ್ರ್ಮು  ಪಾಯ್ರ್ನು ನಾರಾಯ್ನ ಕೊಂಡಾಡ್ಲಯ್  ತ್ಹಯ್ರ್ಂಗಿಸ್‍ಗ್ಹ ಐಙನಾನೆ ಇನ್ನೆ ಅಗ್ ಎಗಿಪ್ತೋಡ್‍ತ್ಹರ್ಕಾ ಪೋಡ್ಸಿಪೋಡ್ಸಿ ಜೀತ್ ಪ್ಹಯ್ಣಿ ಕೀಳಾಯು ಅವ್ಸೊಲ್ದೆ ನಾರಾಯ್ಙ್ ಸೋನ್ತ್ ಜನ್ಹಗಾಸ್ಹಗಲ್ಲಾ.




{{https://api.unfoldingword.org/obs/jpg/1/en/360px/obs-en-12-14.jpg}}


ಅದಂಗು ನಾರಾಯ್ನ್ ತಂಗರ್ನ ಜೀತ್ ಪ್ಹಯ್ಣಿಲಿಟ್ಟು ಸಾವ್ಹಲೀಟು ಕಾಪಡ್ಸ್ಹನ ಗ್ಯಾನೆಸುನು ಎರ್ಜ್‍ ಎರ್ಜ್‍ಕ್ಕಾ ಬೊಳ್‍ವ್ಹ ಕೊಂಡಾಡ್ಲಯ್ಹ್ ಪೊದ್ ಐನು ಕೊರ್ವಿಲ್ಪಡ್ ವಂಡ್ಹ್ ಅಡ್‍ಮೆರಿಮಾ ಕೆನ್ನು ಪುಯ್ಲಿಯಿಲ್ಪಡ್ ಪುಟ್ಟಾಡ್ಹಮಾ ತುಟ್ನು  ತಿನ್ನು ಅ ಬೊಳ್ಹವ್ಹಮಾ ಯಾಂಡ್ ಕೊಂಡಾಡ್ಹಗ್ಹಂಬ್ ಅಜಾರ್ಗನೋಟ್ಟಯ ಅದ್ ಮೋಸ್ಹಯ್ಯಾನೋಡಾ ಪೋನ್ಕೋಟ್ಹದ್ಹ್.



//A Bible story from: Exodus 12:33-15:21//


